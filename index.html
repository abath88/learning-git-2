<!DOCTYPE html>
<html lang="pl">
<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
    <title></title>
    <link rel="stylesheet" href="css/style.css">
</head>
<body>
    <div class="container">
        <h1>Kot w pustym mieszkaniu</h1>
        <div class="text">
            <p>
                Umrzeć - tego się nie robi kotu.<br>
                Bo co ma począć kot<br>
                w pustym mieszkaniu.<br>
                Wdrapywać się na ściany.<br>
                Ocierać między meblami.<br>
                Nic niby tu nie zmienione,<br>
                a jednak pozamieniane.<br>
                Niby nie przesunięte,<br>
                a jednak porozsuwane.<br>
                I wieczorami lampa już nie świeci.
            </p>
            <p>
                Słychać kroki na schodach,<br>
                ale to nie te.<br>
                Ręka, co kładzie rybę na talerzyk,<br>
                także nie ta, co kładła.
            </p>
            <p>
                Coś sie tu nie zaczyna<br>
                w swojej zwykłej porze.<br>
                Coś się tu nie odbywa<br>
                jak powinno.<br>
                Ktoś tutaj był i był,<br>
                a potem nagle zniknął<br>
                i uporczywie go nie ma.
            </p>
            <p>
                Do wszystkich szaf sie zajrzało.<br>
                Przez półki przebiegło.<br>
                Wcisnęło się pod dywan i sprawdziło.<br>
                Nawet złamało zakaz<br>
                i rozrzuciło papiery.<br>
                Co więcej jest do zrobienia.<br>
                Spać i czekać.
            </p>
            <p>
                Niech no on tylko wróci,<br>
                niech no się pokaże.<br>
                Już on się dowie,<br>
                że tak z kotem nie można.<br>
                Będzie się szło w jego stronę<br>
                jakby się wcale nie chciało,<br>
                pomalutku,<br>
                na bardzo obrażonych łapach.<br>
                O żadnych skoków pisków na początek.
            </p>

            <p class="author">Wisława Szymborska</p>
        </div>
    </div>
</body>
</html>