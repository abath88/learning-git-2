<!DOCTYPE html>
<html lang="pl">
<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
    <title></title>
    <link rel="stylesheet" href="css/style.css">
</head>
<body>
    <div class="container">
        <h1>Kot w pustym mieszkaniu</h1>
        <div class="text">
            <p>
                Umrzeć - tego się nie robi kotu.<br>
                Bo co ma począć kot<br>
                w pustym mieszkaniu.<br>
                Wdrapywać się na ściany.<br>
                Ocierać między meblami.<br>
                Nic niby tu nie zmienione,<br>
                a jednak pozamieniane.<br>
                Niby nie przesunięte,<br>
                a jednak porozsuwane.<br>
                I wieczorami lampa już nie świeci.
            </p>
            <p>
                Słychać kroki na schodach,
                ale to nie te.
                Ręka, co kładzie rybę na talerzyk,
                także nie ta, co kładła.
            </p>
            <p>
                Coś sie tu nie zaczyna
                w swojej zwykłej porze.
                Coś się tu nie odbywa
                jak powinno.
                Ktoś tutaj był i był,
                a potem nagle zniknął
                i uporczywie go nie ma.
            </p>
            <p>
                Do wszystkich szaf sie zajrzało.
                Przez półki przebiegło.
                Wcisnęło się pod dywan i sprawdziło.
                Nawet złamało zakaz
                i rozrzuciło papiery.
                Co więcej jest do zrobienia.
                Spać i czekać.
            </p>
            <p>
                Niech no on tylko wróci,
                niech no się pokaże.
                Już on się dowie,
                że tak z kotem nie można.
                Będzie się szło w jego stronę
                jakby się wcale nie chciało,
                pomalutku,
                na bardzo obrażonych łapach.
                O żadnych skoków pisków na początek.
            </p>

            <p class="author">Wisława Szymborska</p>
        </div>
    </div>
</body>
</html>